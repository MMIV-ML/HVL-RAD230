# HVL-RAD230
## RAD230 - Medisinsk bildebehandling, kunstig intelligens og innovasjon i radiografi (HVL)

> Dette repositoriet dekker deler av Modul 2 og Modul 3 i emnet. Modul 3 (Kunstig intelligens) er sterkt beslektet med det elektive emnet [ELMED219](https://www.uib.no/emne/ELMED219) (Kunstig intelligens og beregningsorienter medisin) som gis av Det medisinske fakultet, UiB i samarbeid med Institutt for datateknologi, elektroteknologi og 
realfag ved HVL. Alt dette materialet er også tilgjengelig for RAD230 studenter og finnes på https://github.com/MMIV-ML/ELMED219-2022.

**Emnebeskrivelse:** https://www.hvl.no/studier/studieprogram/emne/rad230 <br>
**Canvas:** https://hvl.instructure.com/courses/18689/pages/dataovelser-og-demonstrasjoner (krever innlogging)

## Innhold og oppbygning
Utdanningen har medisinsk bildebehandling som faglig profil der kunnskap om biologiske basalfag, bildebehandlingsmetoder, bildeanalyser og visualisering av medisinske bilder står sentralt. Sentralt i emnet er tema knyttet til hvordan avansert bildebehandling og kunstig intelligens kan komme pasienten til nytte.  Kunstig intelligens og innovasjon innen medisinsk bildebehandling står også sentralt. 

## Læringsutbytte

En student med fullført emne skal ha følgende totale læringsutbytte definert i kunnskap, ferdigheter og generell kompetanse:

### Kunnskap:
Studenten…    

- har bred kunnskap om hvordan normale og patofysiologiske prosesser kan visualiseres ved hjelp av ulike metoder for bildebehandling
- har kunnskap om grunnleggende prinsipper for bildebaserte biomarkører
- har bred kunnskap om prinsipper og metoder for bildebehandling og dens betydning for bildekvalitet og diagnostisk bruk
- har kunnskap om prinsipper for kunstig intelligens (KI) anvendt innen medisinsk bildefremstilling og bildebehandling

### Ferdigheter:
Studenten…

- kan beherske ulike bildebehandlingsmetoder for å visualisere vanlig forekommende patologi
- *vise til nytteverdi og utfordringer ved bruk av kunstig intelligens innen bildediagnostikk og behandling
- kan beherske ulike bildebehandlingsteknikker og vurdere sammenhengen mellom disse og bildekvalitet


### Generell kompetanse
Studenten…

- kan vurdere bildebehandlingsmetoder innen radiografi som grunnlag for sikker diagnostikk
- har innsikt i og kan bidra til kunnskapsutvikling innen fagområdet medisinsk avbildning og bildebehandling
- *kjenner til nytenkning og innovasjonsprosesser for å bidra til en bærekraftig og ansvarlig utvikling innen radiografi


## Anbefalte forkunnskaper
RAD200, RAD210, RADP2, RAD220 og RADP3 


## Undervisnings- og læringsformer
I dette emnet vil studentaktive læringsformer benyttes for å involvere studentene i teoretisk læring, muliggjøre praktisk utprøving av teoretiske prinsipper og ferdigheter, og for å legge til rette for diskusjoner, samarbeidslæring og øvelse i å presentere relevant stoff. Arbeid i grupper vil stå i fokus i emnet. Ulike arbeidsformer er gruppearbeid, forelesninger og selvstudier, teambased learning, seminar, laboratorieøvelser på SimArena. Digitale læringsressurser vil benyttes, blant annet som forberedelser til undervisning og laboratorieøvelser. 

## Arbeidskrav
Følgende obligatoriske læringsaktiviteter må være godkjent for at studenten kan framstille seg til eksamen:

1. Tilstedeværelse 80% i studentaktiv- og erfaringsbasert undervisning

2. Fremlegg på seminar i grupper, 15 minutters varighet. Digital presentasjonsform, 2 forsøk

 Læringsaktiviteten er gyldig i 4 semestre.  

## Vurderingsform

### Hjemmeeksamen over 4 dager
Digital presentasjon med bilde, tekst og tale av selvvalgt tema (videoformat), 10 minutter presentasjon.

### Vurderingsuttrykk
Gradert karakterskala A til F, der A til E er beståtte karakterer og F er ikke bestått.


